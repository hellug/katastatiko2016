Ο Σύλλογος έχει κυκλική σφραγίδα, η οποία φέρει στην περιφέρειά της τον τίτλο του Συλλόγου και το έτος ιδρύσεως αυτού και στο κέντρο πιγκουίνο με ελληνική σημαία.

ΚΕΦΑΛΑΙΟ Β΄: ΣΧΕΣΕΙΣ ΜΕΛΩΝ-ΣΥΛΛΟΓΟΥ ΑΡΘΡΟ 6ο: Όροι αποδοχής

1. Μέλη του Σωματείου μπορούν να είναι ελεύθερα όλοι όσοι, αδιακρίτως φύλλου, επαγγελματίες ή ερασιτέχνες, είναι χρήστες του Linux, καθώς και φίλοι του λειτουργικού αυτού συστήματος.

2. Τα υποψήφια μέλη πρέπει να αποδέχονται ανεπιφύλακτα το καταστατικό και να έχουν συμπληρώσει το 18ο έτος της ηλικίας τους.

3. Ανήλικοι κάτω των 18 ετών δεν μπορούν να είναι μέλη του Σωματείου, εκτός και αν συναινεί ο πατέρας, επίτροπος ή κηδεμόνας αυτών και αναγγέλλει τούτο εγγράφως προς τη διοίκηση του Σωματείου.
